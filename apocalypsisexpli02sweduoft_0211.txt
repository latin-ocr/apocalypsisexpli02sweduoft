CAP. vl„ VERS. 12.—N. 400[c]. 863

minus liberaverit ornnes a jugo legis per impletionem ejus
ac quod propitiaverit per sanguinem suum, tunc mala quae
homo facit ex illa fide sunt mala falsi.

[c.] Apud Ezechielem,

“In die quo veniet Gog super terram Israelis ..... ascendet excandes-
centia in ira mea ; et in zelo meo et in igne indignationis loquar, Si
non in die hoc fuerit terrae motus magnus super terra Israelis, ut
contremiscant coram Me pisces maris, et avis caelorum, et fera
agri, et omne reptile reptans super terra. et omnis homo qui super
faciebus terrae, et evertentur montes, et cadent gradus, et omnis
murus in terram ruet '’ (xxxviii. 18-2o):

per “Gogum ”significatur cultus externus absque interno, per
“terram Israelis ” significatur ecclesia; inde patet quid
significat quod “in die illo veniet Gogus super terram Isra-
elis :” quod “tunc erit terrae motus magnus ” significat
mutationem ecclesiae ae inversionem ejus; cultus enim
externus omne suum habet ex cultu interno, adeo ut qualis
hic talis ille ; quare ubi non est cultus internus ibi est cultus
externus non cultus, sed modo gestus et loquela; cogitatio
quae simul adest, est ex sola memoria naturali, et affectio
est ex corpore, qualis est coram homine ex habitu: per
Δ quod “contremiscent pisces maris, avis caelorum, fera agri,
et omne reptile reptans super terra,” significantur omnia
hominis; nam per “pisces maris ” significantur naturalia in
communi, et in specie scientifica ibi; per “aves caelorum‘’
significantur intellectualia in communi, in specie cogitationes
ex veris, hic autem ex salsis; per “ feram agri ” significatur
affectio et cupiditas falsi et mali; et per “reptile reptans
super terra'’ significatur sensuale quod est ultimum naturalis
cum jucundis et scientificis ibi : et quia per illa significantur
omnia hominis, ideo, dicitur, “et omnis homo qui super
faciebus terrae ;'’ “omnis homo'' in sensu spirituali est omne
hominis quoad intelligentiam et sapientiam: quod “ever-
tentur montes, cadent gradus, et omnis murus in terram
ruet‚'³ significatur quod periturum omne bonum amoris, et
omne verum ejus, et quod sic absque resistentia irrupturum
sit omne malum et falsum ; per “ montes '’ significantur bona
amoris, per “gradus ” vera inde, et per “murum '’ tutamen ;
et ubi non tutamen, illuc irrumpit absque resistentia omne
malum et falsum. Quis non videt quod non intelligantur
pisces maris, aves caelorum, fera agri, et reptile terrae, quae
contremiscent coram Jehovah? Apud Jeremiam,

